<!DOCTYPE html>
<html lang="cs">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Hluboká práce - 2. Kapitola</title>
</head>

<body>
    <nav>
        <a href="../">Titulní strana</a>
        <a href="../chapter1/">1. Kapitola</a>
        <a href="../chapter3/">3. Kapitola</a>
    </nav>
    <header>
        <h1><strong>1. HLUBOKÁ PRÁCE</strong></h1>
    </header>
    <section id="obsah">
        <h3>Obsah </h3>
        <nav>
            <ul>
                <li><a href="#1.2.1">1.2.1</a></li>
                <li><a href="#1.2.2">1.2.2</a></li>
                <li><a href="#1.2.3">1.2.3</a></li>
            </ul>
        </nav>
    </section>
    <section>
        <h2><strong>1.2 Hluboká práce je ojedinělá</strong></h2>
    </section>
    <section id="1.2.1">
        <article>
            <h3><strong>1.2.1 METRICKÁ ČERNÁ DÍRA</strong></h3>
            <a href="#obsah">Zpět na obsah</a>
            <p>Co se rušivého chování na pracovišti týče, na čelní příčku musíme zařadit dnes všudypřítomnou kulturu
                online dostupnosti, kdy se od každého očekává, že bude číst e-maily a odpovídat na ně (a související
                komunikaci) rychle. Při výzkumu tohoto tématu profesorka z Harvard Business School Leslie Perlowová
                zjistila, že kvalifikovaní pracovníci, kterých se dotazovala, stráví kontrolováním e-mailu mimo svou
                pracovní dobu asi dvacet až pětadvacet hodin týdně – v přesvědčení, že na jakýkoli e-mail (interní nebo
                externí) je důležité odpovědět do hodiny od přijetí. Můžete tvrdit – jako mnozí jiní – že takové chování
                je v mnoha dynamických firmách nezbytné. Tady to ale začíná být zajímavé, protože Leslie Perlowová toto
                tvrzení otestovala. Konkrétně přesvědčila vedoucí pracovníky v Boston Consulting Group, vysoce
                konkurenční firmě zabývající se poradenstvím v oblasti managementu, s hluboce zakořeněnou kulturou
                online dostupnosti, aby ji nechali si pohrát s pracovními návyky jednoho z týmů. Chtěla otestovat
                jednoduchou otázku: Skutečně vaší práci neustálá online dostupnost prospívá? Aby to zjistila, zvolila
                extrémní metodu: přinutila každého v týmu, aby se na jeden pracovní den úplně odstřihl od online
                komunikace – žádný kontakt s nikým vně ani uvnitř společnosti. „Nejprve tým tomuhle experimentu
                vzdoroval,“ popsala jeden z testů. „Partnerka ve společnosti, která za tým odpovídala a myšlenku jako
                takovou velmi podporovala, najednou znervózněla, když měla svým klientům oznámit, že každý člen týmu
                bude jeden den v týdnu nedostupný.“ I sami konzultanti byli nervózní a báli se, že tím „ohrozí svou
                kariéru“. Tým ale o své klienty nepřišel a ani konzultanti nepřišli o práci. Naopak je práce víc bavila,
                lépe komunikovali mezi sebou, víc se naučili (jak se dalo vzhledem ke spojitosti mezi hloubkou a
                rozvojem dovedností zdůrazněným v předchozí kapitole předvídat), a co je asi nejdůležitější, „dodávali
                svým klientům lepší produkt“. To vybízí k zajímavé otázce: Proč si tolik firem stejně jako Boston
                Consulting Group pěstuje kulturu online dostupnosti, i když je pravděpodobné, jak Perlowová ve své
                studii zjistila, že u zaměstnanců narušuje pocit pohody a produktivitu a hospodářským výsledkům zřejmě
                nepomáhá? Domnívám se, že odpověď nabízí následující fenomén chování na pracovišti. Princip nejmenšího
                odporu: V pracovním prostředí, kde chybí jasná zpětná vazba o dopadu různých typů chování na hospodářské
                výsledky, tíhneme k takovému chování, které je v daném okamžiku nejjednodušší. Když se vrátíme k naší
                otázce, proč kultura online dostupnosti přetrvává, z principu nejmenšího odporu vyplývá odpověď, že je
                to snazší. Existují minimálně dva hlavní důvody, proč tomu tak je. První se týká odezvy na vaše potřeby.
                Pokud pracujete v prostředí, kde můžete získat informaci či odpověď na otázku hned, jak ji potřebujete,
                zjednodušuje vám to život – alespoň v dané chvíli. Pokud byste s tak rychlou reakční dobou počítat
                nemohli, museli byste si práci předem lépe plánovat a být připraveni jednu činnost na chvíli odložit, a
                zatímco čekáte na splnění svého požadavku, upřít svou pozornost jinam. To všechno by vám každodenní
                pracovní život komplikovalo (byť by to přineslo větší pocit uspokojení a dlouhodobě lepší výsledky).
                Nástup používání instant messagingu v práci zmíněný na začátku kapitoly můžeme chápat jako dovedení
                tohoto postoje do extrému. Pokud vám získání odpovědi na e-mail do hodiny zjednodušuje život, pak
                získání odpovědi ve zprávě do minuty tento přínos řádově zvyšuje. Druhým důvodem, proč kultura online
                dostupnosti zjednodušuje lidem život, je, že vytváří prostředí, kde je stále přijatelnější organizovat
                si den podle e-mailové schránky – odpovídat dychtivě na nejnovější psaní, zatímco se za ním hromadí
                další, to vše s pocitem uspokojující produktivity (o tom více později). Kdyby se e-maily odsunuly na
                okraj vašeho pracovního dne, byli byste nuceni přistupovat k rozhodování, na čem pracovat a jak dlouho,
                mnohem promyšleněji. Takové plánování je obtížné. Vezměte si třeba metodologii organizace práce Davida
                Allena popsanou v knize Mít vše hotovo (Getting Things Done), což je vysoce uznávaný systém
                inteligentního řízení konkurenčních pracovních povinností. Tento systém staví rozhodování o tom, co
                dělat jako další, na vývojovém diagramu o patnácti krocích! To je podstatně jednodušší vrhnout se na
                nejnovější e-mailovou konverzaci, kde jste v kopii. V této diskusi jsem si za případovou studii zvolil
                neustálou online dostupnost, je to ale jen jeden z mnoha příkladů pracovního chování, které je s
                hlubokou prací v přímém rozporu a zřejmě snižuje konečné hospodářské výsledky firmy, ale přesto se mu
                daří, protože při absenci metrik se většina lidí uchýlí k tomu nejjednoduššímu. Jako další příklad
                vzpomeňme běžnou praxi pořádat pravidelné schůze o projektech. Takové schůze se většinou nakupí a
                rozmělňují denní rozvrh do té míry, že je nerušené soustředění prakticky nemožné. Proč tedy tato praxe
                přetrvává? Je to tak snazší. Pro mnohé začaly předem naplánované pravidelné schůze plnit roli
                jednoduchého (ale přímočarého) nástroje pro osobní plánování. Místo, aby si čas a povinnosti snažili
                rozplánovat sami, spolehnou se na to, že je každý týden blížící se schůze přinutí na projektu odvést
                alespoň nějakou práci a na obecnější rovině jim poskytne dobře viditelné zdání pokroku. Zmiňme také k
                naštvání běžnou praxi přeposílat jednomu nebo více kolegům e-maily uvozené otevřenou otázkou typu „Co ty
                na to?“. Napsat takový e-mail zabere odesilateli jen pár vteřin, dopracovat se k ucelené odpovědi si ale
                může na straně příjemce vyžádat mnoho minut (ne-li hodin, v některých případech) jeho času a pozornosti.
                Kdyby odesilatel věnoval formulování e-mailu jen trochu víc péče, mohlo by to celkový čas strávený všemi
                zúčastněnými podstatně zkrátit. Proč jsou tedy takové e-maily, které žerou čas a šlo by se jim snadno
                vyhnout, tak běžné? Pro odesilatele je to tak jednodušší. Je to způsob, jak se zbavit položky v
                e-mailové schránce – alespoň dočasně – při vynaložení minimálního množství energie. Princip nejmenšího
                odporu chráněný před bližším zkoumáním metrickou černou dírou podporuje pracovní kulturu, která nás
                ochraňuje před krátkodobou nepohodou v podobě nutnosti se soustředit a plánovat, to ale na úkor
                dlouhodobého uspokojení a možnosti vytvářet skutečné hodnoty. Tento princip nás tak v ekonomice, která
                si stále více cení hloubky, dohání k mělké práci. Není to však jediný trend, který využívá metrické
                černé díry k omezování hloubky. Nesmíme zapomenout na stále aktuální a stále stejně otravný požadavek na
                „produktivitu“, což je téma, kterému se budeme věnovat nyní.</p>
            <img src="https://previews.123rf.com/images/dolgachov/dolgachov1503/dolgachov150300959/37671725-business-people-economics-stock-market-and-finances-concept-happy-smiling-businessman-in-suit-with.jpg"
                alt="stonks">
            <div class="caption">Já a moje net hodnota</div>
        </article>
        <a href="#obsah">Zpět na obsah</a>
    </section>
    <hr>
    <section id="1.2.2">
        <article>
            <h3>1.2.2 PRINCIP NEJMENŠÍHO ODPORU</h3>
            <a href="#obsah">Zpět na obsah</a>
            <p>„Nechte svou mysl stát se optickou čočkou díky sbíhajícím se paprskům pozornosti; nechte svou duši
                zaměřit se celou svou pozorností na to, co ve vaší mysli představuje dominantní, zcela pohlcující
                myšlenku.“ S touto radou přichází Antonin-Dalmace Sertillanges, dominikánský mnich a profesor morální
                filozofie, který na začátku dvacátého století napsal útlou, ale převratnou knížku s názvem The
                Intellectual Life (Intelektuální život). Sertillanges knihu napsal jako návod k „rozvoji a prohloubení
                mysli“ pro ty, kdo si mají na živobytí vydělávat ve světě myšlenek. Sertillanges napříč knihou zmiňuje
                nutnost zvládnout komplikovanou látku a čtenáři pomáhá se na tuto výzvu připravit. Z toho důvodu se nám
                jeho kniha může hodit v našem honu za lepším pochopením toho, jak si lidé rychle osvojují obtížné
                (kognitivní) schopnosti. Pro pochopení Sertillangesovy rady se vraťme k uvedenému citátu. Sertillanges
                ve svém vyjádření, které se v různých obměnách v The Intellectual Life opakuje, tvrdí, že abyste dosáhli
                lepšího pochopení určitého oboru, musíte k relevantním tématům přistupovat systematicky a nechat své
                „sbíhající se paprsky pozornosti“ odhalit pravdu ukrytou v každém z nich. Jinými slovy tedy učí: Učit se
                vyžaduje vysoké soustředění. Ukazuje se, že s touto myšlenkou předběhl svou dobu. Ve 20. letech 20.
                století přišel Sertillanges při svém přemítání o duševním životě na skutečnost týkající se zvládání
                kognitivně náročných úkolů, kterou trvalo akademikům formalizovat dalších sedm desetiletí. Seriózně se
                na tom začalo pracovat v 70. letech 20. století, kdy začalo odvětví psychologie, někdy označované jako
                výkonnostní psychologie, systematicky zkoumat, čím se experti (v mnoha různých oborech) liší od
                ostatních. Na začátku 90. let 20. století dal profesor na Florida State University K. Anders Ericsson ze
                všech možných zdrojů dohromady jednu ucelenou odpověď, která odpovídala stále početnější vědecké
                literatuře, a nazval ji úderně – vědomý trénink. Ericsson uvádí svůj klíčový článek na toto téma
                působivým tvrzením: „Odmítáme, že jsou tyto rozdíly [mezi experty dosahujícími vynikajících výkonů a
                normálními dospělými] pevně dané… Naopak tvrdíme, že rozdíly mezi experty dosahujícími vynikajících
                výkonů a normálními dospělými jsou výsledkem celoživotní snahy zlepšit svůj výkon v určité oblasti.“
                Americká kultura má obzvlášť ráda příběhy s postavami géniů („Víš, jak lehký to pro mě je!?“ křičí ve
                známé scéně z filmu Dobrý Will Hunting postava Matta Damona, když hravě zvládne důkazy, na nichž si
                nejlepší světoví matematici vylámali zuby.) Směr výzkumu propagovaný Ericssonem a dnes široce přijímaný
                (s určitými výhradami3), takové mýty zpochybňuje. Zvládnout kognitivně náročný úkol vyžaduje specifický
                typ tréninku – existuje jen málo výjimek daných vrozeným talentem. (I v tomto ohledu Sertillanges, zdá
                se, předběhl svou dobu – v The Intellectual Life totiž píše: „I lidé nadaní genialitou byli výjimeční
                jen díky tomu, že veškerou svou energii soustředili na věc, v níž se rozhodli naplno vyniknout.“
                Ericsson by to neřekl lépe.) Tím se dostáváme k otázce, v čem vědomý trénink vlastně spočívá. Jako dva
                hlavní předpoklady se většinou uvádí, že (1) se soustředíte na konkrétní schopnost, kterou se snažíte
                zlepšit, nebo myšlenku, kterou se snažíte pochopit; (2) dostáváte zpětnou vazbu, takže můžete svůj
                přístup upravit, abyste zaměřovali pozornost tam, kde je to nejpřínosnější. První jmenovaný předpoklad
                je pro naše téma zvlášť důležitý, protože zdůrazňuje, že vědomý trénink a rozptylování nejdou dohromady
                a že vědomý trénink naopak vyžaduje nerušené soustředění. Jak poukazuje Ericsson: „Rozptýlená pozornost
                je takřka opakem soustředěné pozornosti, která je pro vědomý trénink nezbytná.“ (Zvýraznění moje.) Jako
                psycholog se Ericsson ani ostatní v jeho oboru nezajímali o to, proč vědomý trénink funguje, pouze
                rozpoznali, že je to užitečné chování. V desítkách let následujících po vydání prvních Ericssonových
                zásadních článků na toto téma však neurovědci zkoumali fyzické procesy vedoucí k tomu, že se lidé v
                obtížných činnostech zlepšují. Novinář Daniel Coyle ve své knize The Talent Code (Kód talentu) z roku
                2009 zjistil, že vědci jsou čím dál pevněji přesvědčeni o tom, že odpověď má co do činění s myelinem –
                vrstvou tukové tkáně, která roste kolem nervových buněk a funguje jako izolace, díky níž buňky přenášejí
                vzruchy rychleji a čistěji. Pro lepší pochopení toho, jaký podíl myelin na zlepšování výkonu má, si je
                třeba uvědomit, že schopnosti, jak intelektuální, tak fyzické, jsou v konečném důsledku jen obvody v
                mozku. Nový vědní obor zabývající se výkonem pak razí tezi, že určitá schopnost se zlepšuje s tím, jak
                se vám kolem příslušných neuronů vytváří silnější vrstva myelinu, což umožňuje příslušnému obvodu
                přenášet vzruchy hladčeji a efektivněji. Být v něčem skvělý tedy znamená být dobře omyelinovaný. Toto
                zjištění je důležité, protože dává účinnosti vědomého tréninku neurologické opodstatnění. Když se
                intenzivně soustředíte na konkrétní schopnost, nutíte daný obvod v mozku znovu a znovu přenášet vzruchy
                odděleně od ostatních. Opakované zapojování konkrétního obvodu podněcuje buňky s názvem oligodendrocty
                začít neurony tvořící daný obvod obalovat myelinem – a tím schopnost fakticky upevnit. Intenzivně se
                soustředit na daný úkol a nenechat se rozptylovat je tedy důležité, protože jedině tak lze příslušný
                obvod v mozku od ostatních dostatečně oddělit a tím podnítit užitečnou myelinaci. A naopak, pokud se
                snažíte osvojit si složitou novou dovednost (třeba jak spravovat databáze pomocí SQL) ve stavu nízké
                pozornosti (možná máte zároveň otevřený Facebook), zapojujete příliš mnoho obvodů zároveň a příliš
                nahodile, než aby bylo možné izolovat právě tu skupinu neuronů, jež chcete skutečně posílit. V průběhu
                století, které uběhlo od doby, kdy Antonin-Dalmace Sertillanges prvně psal o používání mysli jako
                optické čočky pro zaostření paprsků pozornosti, jsme od této nadnesené metafory dospěli k rozhodně méně
                poetickému vysvětlení spočívajícímu v oligodendrocytech. Tento sled myšlení o myšlení však směřuje k
                nevyhnutelnému závěru – naučit se rychle obtížné věci vyžaduje intenzivně se soustředit a nerozptylovat
                se. Učit se tedy jinak řečeno znamená vykonávat hlubokou práci. Pokud nemáte problém se do práce hluboce
                ponořit, nebudete mít problém zvládnout stále komplikovanější systémy a dovednosti nezbytné k tomu, aby
                se vám v dnešní ekonomice dařilo. Pokud ale zůstanete jedním z těch, komu hloubky nedělají dobře a
                nechají se kdykoli rozptýlit, neměli byste čekat, že si tyto dovednosti a práci s těmito systémy
                osvojíte snadno.</p>
        </article>
        <a href="#obsah">Zpět na obsah</a>
    </section>
    <hr>
    <section id="1.2.3">
        <article>
            <h3>1.2.3 ZANEPRÁZDNĚNOST JAKO NÁHRAŽKA PRODUKTIVITY</h3>
            <a href="#obsah">Zpět na obsah</a>
            <p>Být akademickým pracovníkem na univerzitě zaměřené na výzkum je v mnoha ohledech obtížné. Jednou z výhod
                této profese je ale jednoznačnost. Jak dobře, nebo špatně si v akademickém výzkumu vedete, lze
                zredukovat na jednoduchou otázku: Publikujete důležité články? Odpověď na tuto otázku lze dokonce
                kvantifikovat jediným číslem, jako je třeba h-index, vzorec pojmenovaný po svém tvůrci Jorgem Hirschovi,
                jenž vyjadřuje počet publikací a citací jedinou hodnotou, která přibližně vystihuje váš vliv na dané
                odvětví. V informatice je například těžké dosáhnout hodnoty h-indexu nad 40 a její dosažení značí
                dlouhodobou úspěšnou kariéru. Pokud je naopak váš h-index jednociferný, když se rozhoduje o vaší
                definitivě, máte nejspíš problém. Google Scholar, nástroj oblíbený u akademiků pro vyhledávání odborných
                článků, dokonce h-index počítá automaticky, takže si můžete několikrát týdně připomenout, jak přesně na
                tom jste. (Pokud by vás to zajímalo, dnes ráno, když píšu tuto kapitolu, jsem na 21.) Tato jednoznačnost
                usnadňuje rozhodování, jaké pracovní návyky si jako akademik osvojit a jakých se zbavit. Takto například
                jednu se svých méně standardních strategií produktivity popsal v rozhovoru již zesnulý držitel Nobelovy
                ceny za fyziku Richard Feynman: Abyste mohli ve fyzice odvádět skutečně dobrou práci, potřebujete dlouhé
                nepřerušované časové úseky… chce to hodně soustředění… když máte na starosti jakoukoli administrativu,
                tak ten čas prostě nemáte. Tak jsem si pro sebe vymyslel další mýtus – že jsem nezodpovědný. Jsem
                aktivně nezodpovědný. Všem říkám, že nic nedělám. Když mě někdo požádá, ať jsem v příjímací komisi,
                řeknu jim „ne“: Jsem nezodpovědný. Feynman se administrativním povinnostem svědomitě vyhýbal, protože
                věděl, že by omezovaly jeho schopnost dělat to, co pro něj bylo v jeho profesním životě nejdůležitější –
                „odvádět ve fyzice skutečně dobrou práci“. Můžeme předpokládat, že byl špatný v odpovídání na e-maily a
                zřejmě by přestoupil na jinou univerzitu, kdyby se ho někdo pokusil přestěhovat do open spacu nebo po
                něm chtěl tweetovat. Mít jasno v tom, na čem záleží, vnáší jasno do toho, na čem nezáleží. Příklad
                akademiků uvádím, protože se poněkud vymykají ostatním znalostním pracovníkům, z nichž pro většinu není
                tak zřejmé, jak dobře svou práci odvádějí. Takto popisuje tuto nejistotu společenský kritik Matthew
                Crawford: „Sami manažeři obývají zmatený mentální prostor a vágní imperativy, kterým musejí dostát, v
                nich vzbuzují úzkost.“ I když Crawford hovoří konkrétně o neutěšené situaci středního managementu na
                znalostním pracovišti, „zmatený mentální prostor“, který zmiňuje, se v tomto sektoru týká mnoha pozic.
                Ve své ódě na řemeslo z roku 2009, Shop Class as Soulcraft (Řemeslo jako duševní umění), Crawford
                popisuje, jak dal výpověď na pozici ředitele washingtonského think-tanku, aby si otevřel opravnu motorek
                a takovému zmatení unikl. Pocit, který zažívá, když vezme rozbitý stroj, zápolí s ním, a nakonec se může
                těšit ze zcela hmatatelného důkazu, že uspěl (motorka vlastními silami z opravny odjede), mu dodává
                skutečný pocit, že něco vykonal, kterého jen obtížně dosahoval, když se jeho den nejasně točil kolem
                reportů a komunikačních strategií. Něco podobného působí problémy mnoha znalostním pracovníkům. Chtějí
                dokázat, že jsou produktivními členy týmu a vydělají si na sebe, nejsou si ale tak úplně jistí, co to
                obnáší. Svou hodnotu nemohou doložit rostoucím h-indexem ani řadou opravených motorek. Aby tento
                nedostatek překonali, utíká se mnoho z nich pro řešení do doby, kdy byla produktivita naposledy
                všeobecně rozpoznatelná – do průmyslového věku. Pro pochopení tohoto tvrzení si uvědomme, že ruku v ruce
                s nástupem výrobních linek se začalo rozvíjet také hnutí za efektivitu spojované se svým zakladatelem
                Frederikem Taylorem, který byl znám tím, že stával u dělníků se stopkami a sledoval efektivitu jejich
                pohybů ve snaze najít způsob, jak zvýšit rychlost, s jakou své úkoly plní. Za Taylora bylo vyjádření
                produktivity jednoznačné – počet udělátek sestrojených za jednotku času. Zdá se, že v dnešním pracovním
                prostředí se mnoho znalostních pracovníků, pro nedostatek jiných nápadů, obrací ve snaze upevnit svou
                hodnotu v jinak matoucím prostoru svého profesního života právě k této staré definici produktivity.
                (David Allen dokonce pro produktivní práci používá označení „tahání za páky“.) Podle mého mínění se
                znalostní pracovníci kloní ke stále viditelnější zaneprázdněnosti, protože lepší způsob, jak prokázat
                svou hodnotu, nemají. Pojďme si tuto tendenci pojmenovat. Zaneprázdněnost jako náhražka produktivity:
                Při nedostatku jasných ukazatelů, co to znamená být v práci produktivní a užitečný, se mnoho znalostních
                pracovníků obrací k průmyslovému ukazateli produktivity – dělat viditelně spoustu věcí. Tento způsob
                uvažování je dalším vysvětlením pro oblíbenost mnoha typů chování, které stojí v cestě hluboké práci.
                Když posíláte a vyřizujete e-maily v kteroukoli denní dobu, když neustále svoláváte schůze a pak se jich
                účastníte, když v systému pro posílání zpráv, jako je Hall, zareagujete na nově položenou otázku do pár
                vteřin nebo když se procházíte po open spacu a předhazujete své nápady k posouzení každému, koho potkáte
                – tím vším vzbuzuje všeobecný dojem, že jste zaneprázdnění. Pokud používáte zaneprázdněnost jako
                náhražku produktivity, pak se může zdát takové chování nezbytné, abyste sami sebe i ostatní přesvědčili,
                že svou práci děláte dobře. Tento způsob uvažování není nutně iracionální. Práce některých lidí skutečně
                závisí na takovém chování. V roce 2013 například zakázala nová generální ředitelka Yahoo Marissa
                Mayerová zaměstnancům pracovat z domova. Rozhodla se tak poté, co se podívala na serverové záznamy o
                virtuální privátní síti, kterou zaměstnanci Yahoo využívají pro vzdálený přístup k firemním serverům.
                Mayerovou naštvalo, že zaměstnanci pracující z domova se během dne nepřipojovali dost často. Svým
                způsobem tedy zaměstnance trestala za to, že netráví víc času na e-mailu (což je jeden z hlavních
                důvodů, proč na servery přistupovat). „Pokud nejste očividně zaneprázdnění,“ dávala tím najevo,
                „předpokládám, že nejste produktivní.“ Objektivně vzato je ale tento přístup zpátečnický. Znalostní
                práce není výrobní linka a vytvářet hodnoty zpracováváním informací je často činnost, které
                zaneprázdněnost nesvědčí a je s ní naopak v rozporu. Vzpomeňme na příklad Adama Granta, akademika z
                předchozí kapitoly, který se stal nejmladším řádným profesorem na Whartonu díky tomu, že se opakovaně
                izoloval od vnějšího světa a soustředil na psaní. Takové chování je pravým opakem očividné
                zaneprázdněnosti. Kdyby Grant pracoval pro Yahoo, Marissa Mayerová by ho nejspíš vyhodila. Ukázalo se
                ale, že díky své strategii hluboké práce vyprodukoval obrovské množství hodnotných výstupů.
                Zpátečnického příklonu k zaneprázdněnosti by se samozřejmě dalo zbavit, kdybychom mohli snadno
                demonstrovat jeho negativní dopad na hospodářské výsledky, tady ale opět vstupuje na scénu metrická
                černá díra, která stojí takové jednoznačnosti v cestě. Tato mocná kombinace nejednoznačnosti pracovních
                pozic a absence metrik pro měření přínosu různých strategií vede k tomu, že v čím dál zmatenějším
                mentálním prostoru naší každodenní práce se může dařit chování, které se objektivně může zdát nesmyslné.
                Jak ale záhy zjistíme, i ti, kdo mají jasnou představu, co to znamená ve své znalostní práci uspět, se
                mohou nechat od hluboké práce odvést. Stačí k tomu ideologie dostatečně lákavá, aby vás přiměla odhodit
                zdravý rozum.</p>
        </article>
        <a href="#obsah">Zpět na obsah</a>
    </section>
    <hr>
    <section>
        <h3><strong>zaměstnanci firmy</strong></h3>
        <table>
            <thead>
                <tr>
                    <th>ID</th>
                    <th>jméno</th>
                    <th>oddělení</th>
                    <th>stav</th>
                    <th>plat</th>
                </tr>
            </thead>
            <tbody>
                <tr>
                    <td>1</td>
                    <td>Jolie Patterson</td>
                    <td>HR</td>
                    <td>Vdaná</td>
                    <td>30000</td>
                </tr>
                <tr>
                    <td>2</td>
                    <td>Wilburn Haden</td>
                    <td>HR</td>
                    <td>Ženatý</td>
                    <td>30000</td>
                </tr>
                <tr>
                    <td>3</td>
                    <td>Kristal Denzil</td>
                    <td>IT</td>
                    <td>Svobodný</td>
                    <td>50000</td>
                </tr>
                <tr>
                    <td>4</td>
                    <td>Jessie Scriven</td>
                    <td>Finance</td>
                    <td>Svobodná</td>
                    <td>40000</td>
                </tr>
                <tr>
                    <td>5</td>
                    <td>Steven Berry</td>
                    <td>IT</td>
                    <td>Ženatý</td>
                    <td>55000</td>
                </tr>
                <tr>
                    <td>6</td>
                    <td>Rosalee Darrell</td>
                    <td>CEO</td>
                    <td>Vdaná</td>
                    <td>80000</td>
                </tr>
                <tr>
                    <td>7</td>
                    <td>Kylie Montgomery</td>
                    <td>HR</td>
                    <td>Vdaná</td>
                    <td>28000</td>
                </tr>
                <tr>
                    <td>8</td>
                    <td>Dwain Sempers</td>
                    <td>Finance</td>
                    <td>Svobodný</td>
                    <td>45000</td>
                </tr>
                <tr>
                    <td>9</td>
                    <td>Flynn Bagley</td>
                    <td>Marketing</td>
                    <td>Ženatý</td>
                    <td>38000</td>
                </tr>
                <tr>
                    <td>10</td>
                    <td>Millard Davison</td>
                    <td>IT</td>
                    <td>Svobodná</td>
                    <td>60000</td>
                </tr>
            </tbody>
        </table>
    </section>
    <hr>
    <footer>
        <a href="https://validator.w3.org/nu/?doc=https://eso.vse.cz/~talp03/cv01/book/chapter2/">HTML validátor</a>
    </footer>
</body>

</html>