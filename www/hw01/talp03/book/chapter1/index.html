<!DOCTYPE html>
<html lang="cs">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Hluboká práce - 1. Kapitola</title>
</head>

<body>
    <nav>
        <a href="../">Titulní strana</a>
        <a href="../chapter2/">2. Kapitola</a>
        <a href="../chapter3/">3. Kapitola</a>
    </nav>
    <header>
        <h1><strong>1. HLUBOKÁ PRÁCE</strong></h1>
    </header>
    <section id="obsah">
        <h3>Obsah </h3>
        <nav>
            <ul>
                <li><a href="#1.1.1">1.1.1</a></li>
                <li><a href="#1.1.2">1.1.2</a></li>
                <li><a href="#1.1.3">1.1.3</a></li>
            </ul>
        </nav>
    </section>
    <section>
        <h2><strong>1.1 Hluboká práce je cenná</strong></h2>
    </section>
    <section id="1.1.1">
        <article>
            <h3><strong>1.1.1 JAK SE V NOVÉ EKONOMICE DOSTAT NA STRANU VÍTĚZŮ</strong></h3>
            <a href="#obsah">Zpět na obsah</a>
            <p>Zmínil jsem dvě skupiny, které čeká rozkvět a jsou podle mého názoru přístupné – ti, kdo dokáží pracovat
                kreativně s inteligentními stroji, a ti, kdo jsou hvězdami ve svém oboru. Kudy vede cesta na lukrativní
                stranu stále se rozšiřující digitální propasti? Já jsem přesvědčen, že zásadní roli hrají dvě hlavní
                schopnosti. Dvě hlavní schopnosti pro dosažení úspěchu v nové ekonomice schopnost rychle se učit
                komplikovaným věcem schopnost produkovat špičkové výstupy, co se týče kvality i rychlosti Začněme první
                schopností. Nejdříve si ale musíme uvědomit, že jsme zhýčkaní intuitivní a primitivní uživatelskou
                zkušeností s mnoha technologiemi cílícími na běžné uživatele, jako jsou Twitter nebo iPhone. To jsou
                však spotřebitelské výrobky, nikoli seriózní nástroje – většina inteligentních strojů, které velkou
                restrukturalizaci pohánějí, je na pochopení a zvládnutí podstatně složitější. Vezměte si Nata Silvera,
                již zmíněný příklad člověka, kterému se daří, protože umí dobře pracovat se složitými technologiemi.
                Když se ponoříme hlouběji do jeho metodologie, zjistíme, že generovat na datech založené předpovědi
                volebních výsledků není tak snadné jako napsat do vyhledávače „Kdo dostane víc hlasů?“. Silver si buduje
                rozsáhlou databázi výsledků průzkumů veřejného mínění (z tisíců průzkumů od 250 agentur) a následně je
                zpracovává pomocí oblíbeného systému pro statistickou analýzu, Stata, z dílny firmy StataCorp. To nejsou
                nástroje, s nimiž se snadno naučíte zacházet. Tady je třeba typ příkazu, kterému musíte rozumět, abyste
                mohli pracovat s moderní databází, jakou používá Silver: CREATE VIEW cities AS SELECT name, population,
                altitude FROM capitals UNION SELECT name, population, altitude FROM non_capitals; Pro práci s databázemi
                tohoto typu se používá jazyk SQL. Databázi posíláte příkazy, jako je ten uvedený výše, abyste mohli
                pracovat s informacemi, které jsou v ní uložené. Pochopit, jak s databázemi zacházet, je zrádné. Náš
                příkaz například vytvoří „pohled“, neboli virtuální databázovou tabulku, která pohromadě zobrazí data z
                několika různých existujících tabulek a lze na ni pak směrovat SQL příkazy jako na standardní tabulku.
                Kdy pohledy vytvářet a jak to dělat dobře, je zapeklitá věc, jedna z mnoha, které musíte pochopit a
                zvládnout, abyste ze skutečných databází dokázali vyloudit kloudné výsledky. Když zůstaneme u naší
                případové studie Nata Silvera, všimněme si i druhé z technologií, jež využívá, systému Stata. Jedná se o
                výkonný nástroj, který rozhodně není z těch, s nimiž se lze naučit pracovat intuitivně po chvilkovém
                oťukávání. Tady je například popis funkcí přidaných do nejnovější verze: „Stata 13 disponuje navíc mnoha
                novými funkcemi, jako jsou treatment efekty, multiúrovňové GLM, významnost a velikost vzorku,
                generalizované SEM, předpovídání, velikost efektů, řízení projektu, dlouhé řetězce, BLOB, a mnoho
                dalších.“ Silver tento komplikovaný software využívá – včetně všech generalizovaných SEM a BLOBů – pro
                konstruování spletitých modelů se vzájemně propojenými částmi: mnohonásobné regrese prováděné na
                volitelných parametrech, na něž se pak odkazuje jako na volitelné hodnoty využívané v
                pravděpodobnostních výrocích. Všechny tyto detaily zde uvádím, abych zdůraznil, že inteligentní stroje
                jsou komplikované a na zvládnutí složité.2 Přidat se ke skupině, která s těmito stroji dokáže dobře
                pracovat, tedy vyžaduje rozvinout svou schopnost učit se obtížné věci. A vzhledem k tomu, jak rychle se
                technologie vyvíjejí, proces učení nikdy nekončí – musíte být schopni to zvládat rychle a opakovaně.
                Schopnost rychle se učit obtížným věcem samozřejmě není nutná jen pro dobré ovládání inteligentních
                strojů. Klíčovou roli hraje také při snaze stát se superhvězdou takřka v jakémkoli oboru – včetně těch,
                které mají s technologiemi pramálo společného. Stát se prvotřídním instruktorem jógy například vyžaduje
                osvojit si stále komplikovanější sadu fyzických dovedností. Vyniknout v určitém medicínském oboru, abych
                uvedl další příklad, vyžaduje schopnost rychle si osvojit nejnovější vědecké poznatky o daných
                procedurách. Vyjádřeno v kostce: Neumíte-li se učit, nemůžete prosperovat. Podívejme se nyní na druhou
                hlavní schopnost ze seznamu výše – schopnost produkovat špičkové výstupy. Pokud se chcete stát
                superhvězdou, osvojit si potřebné dovednosti je nezbytné, ale samo o sobě to nestačí. Latentní potenciál
                musíte následně přetavit v hmatatelné výstupy, kterých si lidé budou cenit. Spousta vývojářů například
                dokáže dobře programovat, ale David Hansson, zmíněný příklad superhvězdy, tuto schopnost využil k
                vytvoření Ruby on Rails, projektu, kterým si vydobyl svou pověst. Kvůli Ruby on Rails musel Hansson
                pracovat na hranici svých stávajících schopností a dosáhnout jednoznačně hodnotných a konkrétních
                výsledků. Schopnost produkovat kvalitní výstupy potřebují i ti, kdo chtějí ovládnout práci s
                inteligentními stroji. Natu Silverovi nestačilo naučit se pracovat s obrovskými soubory dat a provádět
                statistické analýzy. Musel pak ještě dokázat, že umí svou schopnost využít a dostat z inteligentních
                strojů informace, které zajímají široké publikum. V době, kdy zpracovával statistiky pro server Baseball
                Prospectus, pracoval Silver s řadou zapálených statistiků, byl ale jediný, kdo si dal tu práci
                přizpůsobit své schopnosti novému a lukrativnímu odvětví předpovídání volebních výsledků. Z toho plyne
                další obecná poučka, jak se v naší ekonomice dostat na stranu vítězů: Neprodukujete-li výstupy, nebudete
                prosperovat – jakkoli jste kvalifikovaní či talentovaní. Teď, když jsme identifikovali dvě schopnosti,
                které jsou zásadní, chcete-li v našem novém, technologiemi narušeném světě prorazit, přímo se nabízí
                doplňující otázka: Jak si tyto dvě hlavní schopnosti pěstovat? A tady se dostáváme k ústřední tezi celé
                knihy: Dvě právě popsané hlavní dovednosti závisí na schopnosti hluboce pracovat. Pokud touto základní
                schopností nedisponujete, budete mít problém učit se obtížným věcem a produkovat špičkové výstupy.
                Závislost těchto dovedností na hluboké práci není na první pohled zřejmá; vyžaduje to lépe se obeznámit
                s poznatky z oblasti učení, soustředění a produktivity. Následující pasáže vás s nimi seznámí a díky
                tomu pro vás přestane být spojitost hluboké práce a ekonomického úspěchu něčím nečekaným a změní se v
                něco nevyvratitelného.</p>
            <img src="https://compote.slate.com/images/926e5009-c10a-48fe-b90e-fa0760f82fcd.png?crop=680%2C453%2Cx0%2Cy0"
                alt="stonks">
            <div class="caption">real výnos mých investic</div>
        </article>
        <a href="#obsah">Zpět na obsah</a>
    </section>
    <hr>
    <section id="1.1.2">
        <article>
            <h3>1.1.2 HLUBOKÁ PRÁCE POMÁHÁ RYCHLE SE UČIT SLOŽITÉ VĚCI</h3>
            <a href="#obsah">Zpět na obsah</a>
            <p>„Nechte svou mysl stát se optickou čočkou díky sbíhajícím se paprskům pozornosti; nechte svou duši
                zaměřit se celou svou pozorností na to, co ve vaší mysli představuje dominantní, zcela pohlcující
                myšlenku.“ S touto radou přichází Antonin-Dalmace Sertillanges, dominikánský mnich a profesor morální
                filozofie, který na začátku dvacátého století napsal útlou, ale převratnou knížku s názvem The
                Intellectual Life (Intelektuální život). Sertillanges knihu napsal jako návod k „rozvoji a prohloubení
                mysli“ pro ty, kdo si mají na živobytí vydělávat ve světě myšlenek. Sertillanges napříč knihou zmiňuje
                nutnost zvládnout komplikovanou látku a čtenáři pomáhá se na tuto výzvu připravit. Z toho důvodu se nám
                jeho kniha může hodit v našem honu za lepším pochopením toho, jak si lidé rychle osvojují obtížné
                (kognitivní) schopnosti. Pro pochopení Sertillangesovy rady se vraťme k uvedenému citátu. Sertillanges
                ve svém vyjádření, které se v různých obměnách v The Intellectual Life opakuje, tvrdí, že abyste dosáhli
                lepšího pochopení určitého oboru, musíte k relevantním tématům přistupovat systematicky a nechat své
                „sbíhající se paprsky pozornosti“ odhalit pravdu ukrytou v každém z nich. Jinými slovy tedy učí: Učit se
                vyžaduje vysoké soustředění. Ukazuje se, že s touto myšlenkou předběhl svou dobu. Ve 20. letech 20.
                století přišel Sertillanges při svém přemítání o duševním životě na skutečnost týkající se zvládání
                kognitivně náročných úkolů, kterou trvalo akademikům formalizovat dalších sedm desetiletí. Seriózně se
                na tom začalo pracovat v 70. letech 20. století, kdy začalo odvětví psychologie, někdy označované jako
                výkonnostní psychologie, systematicky zkoumat, čím se experti (v mnoha různých oborech) liší od
                ostatních. Na začátku 90. let 20. století dal profesor na Florida State University K. Anders Ericsson ze
                všech možných zdrojů dohromady jednu ucelenou odpověď, která odpovídala stále početnější vědecké
                literatuře, a nazval ji úderně – vědomý trénink. Ericsson uvádí svůj klíčový článek na toto téma
                působivým tvrzením: „Odmítáme, že jsou tyto rozdíly [mezi experty dosahujícími vynikajících výkonů a
                normálními dospělými] pevně dané… Naopak tvrdíme, že rozdíly mezi experty dosahujícími vynikajících
                výkonů a normálními dospělými jsou výsledkem celoživotní snahy zlepšit svůj výkon v určité oblasti.“
                Americká kultura má obzvlášť ráda příběhy s postavami géniů („Víš, jak lehký to pro mě je!?“ křičí ve
                známé scéně z filmu Dobrý Will Hunting postava Matta Damona, když hravě zvládne důkazy, na nichž si
                nejlepší světoví matematici vylámali zuby.) Směr výzkumu propagovaný Ericssonem a dnes široce přijímaný
                (s určitými výhradami3), takové mýty zpochybňuje. Zvládnout kognitivně náročný úkol vyžaduje specifický
                typ tréninku – existuje jen málo výjimek daných vrozeným talentem. (I v tomto ohledu Sertillanges, zdá
                se, předběhl svou dobu – v The Intellectual Life totiž píše: „I lidé nadaní genialitou byli výjimeční
                jen díky tomu, že veškerou svou energii soustředili na věc, v níž se rozhodli naplno vyniknout.“
                Ericsson by to neřekl lépe.) Tím se dostáváme k otázce, v čem vědomý trénink vlastně spočívá. Jako dva
                hlavní předpoklady se většinou uvádí, že (1) se soustředíte na konkrétní schopnost, kterou se snažíte
                zlepšit, nebo myšlenku, kterou se snažíte pochopit; (2) dostáváte zpětnou vazbu, takže můžete svůj
                přístup upravit, abyste zaměřovali pozornost tam, kde je to nejpřínosnější. První jmenovaný předpoklad
                je pro naše téma zvlášť důležitý, protože zdůrazňuje, že vědomý trénink a rozptylování nejdou dohromady
                a že vědomý trénink naopak vyžaduje nerušené soustředění. Jak poukazuje Ericsson: „Rozptýlená pozornost
                je takřka opakem soustředěné pozornosti, která je pro vědomý trénink nezbytná.“ (Zvýraznění moje.) Jako
                psycholog se Ericsson ani ostatní v jeho oboru nezajímali o to, proč vědomý trénink funguje, pouze
                rozpoznali, že je to užitečné chování. V desítkách let následujících po vydání prvních Ericssonových
                zásadních článků na toto téma však neurovědci zkoumali fyzické procesy vedoucí k tomu, že se lidé v
                obtížných činnostech zlepšují. Novinář Daniel Coyle ve své knize The Talent Code (Kód talentu) z roku
                2009 zjistil, že vědci jsou čím dál pevněji přesvědčeni o tom, že odpověď má co do činění s myelinem –
                vrstvou tukové tkáně, která roste kolem nervových buněk a funguje jako izolace, díky níž buňky přenášejí
                vzruchy rychleji a čistěji. Pro lepší pochopení toho, jaký podíl myelin na zlepšování výkonu má, si je
                třeba uvědomit, že schopnosti, jak intelektuální, tak fyzické, jsou v konečném důsledku jen obvody v
                mozku. Nový vědní obor zabývající se výkonem pak razí tezi, že určitá schopnost se zlepšuje s tím, jak
                se vám kolem příslušných neuronů vytváří silnější vrstva myelinu, což umožňuje příslušnému obvodu
                přenášet vzruchy hladčeji a efektivněji. Být v něčem skvělý tedy znamená být dobře omyelinovaný. Toto
                zjištění je důležité, protože dává účinnosti vědomého tréninku neurologické opodstatnění. Když se
                intenzivně soustředíte na konkrétní schopnost, nutíte daný obvod v mozku znovu a znovu přenášet vzruchy
                odděleně od ostatních. Opakované zapojování konkrétního obvodu podněcuje buňky s názvem oligodendrocty
                začít neurony tvořící daný obvod obalovat myelinem – a tím schopnost fakticky upevnit. Intenzivně se
                soustředit na daný úkol a nenechat se rozptylovat je tedy důležité, protože jedině tak lze příslušný
                obvod v mozku od ostatních dostatečně oddělit a tím podnítit užitečnou myelinaci. A naopak, pokud se
                snažíte osvojit si složitou novou dovednost (třeba jak spravovat databáze pomocí SQL) ve stavu nízké
                pozornosti (možná máte zároveň otevřený Facebook), zapojujete příliš mnoho obvodů zároveň a příliš
                nahodile, než aby bylo možné izolovat právě tu skupinu neuronů, jež chcete skutečně posílit. V průběhu
                století, které uběhlo od doby, kdy Antonin-Dalmace Sertillanges prvně psal o používání mysli jako
                optické čočky pro zaostření paprsků pozornosti, jsme od této nadnesené metafory dospěli k rozhodně méně
                poetickému vysvětlení spočívajícímu v oligodendrocytech. Tento sled myšlení o myšlení však směřuje k
                nevyhnutelnému závěru – naučit se rychle obtížné věci vyžaduje intenzivně se soustředit a nerozptylovat
                se. Učit se tedy jinak řečeno znamená vykonávat hlubokou práci. Pokud nemáte problém se do práce hluboce
                ponořit, nebudete mít problém zvládnout stále komplikovanější systémy a dovednosti nezbytné k tomu, aby
                se vám v dnešní ekonomice dařilo. Pokud ale zůstanete jedním z těch, komu hloubky nedělají dobře a
                nechají se kdykoli rozptýlit, neměli byste čekat, že si tyto dovednosti a práci s těmito systémy
                osvojíte snadno.</p>
        </article>
        <a href="#obsah">Zpět na obsah</a>
    </section>
    <hr>
    <section id="1.1.3">
        <article>
            <h3>1.1.3 HLUBOKÁ PRÁCE POMÁHÁ PRODUKOVAT ŠPIČKOVÉ VÝSTUPY</h3>
            <a href="#obsah">Zpět na obsah</a>
            <p>Adam Grant produkuje špičkové výstupy. Když jsem ho prvně potkal v roce 2013, byl nejmladším odborným
                asistentem na Wharton School of Business, ústavu ekonomie na University of Pennsylvania, kde měl získat
                definitivu a stát se docentem. O rok později, když jsem začínal psát tuto kapitolu (a teprve začínal
                uvažovat o krocích vedoucích k mé vlastní definitivě), poslední informace zněly, že Grant je teď na
                Whartonu nejmladším řádným profesorem.4 Důvod, proč Grant ve svém akademickém odvětví postupoval tak
                rychle, je prostý – má výsledky. V roce 2012 vyšlo Grantovi sedm článků a všechny v předních odborných
                časopisech. To je na jeho obor (v němž docenti a profesoři většinou pracují samostatně nebo spolupracují
                jen s několika málo dalšími a nemají při výzkumu k ruce velké týmy studentů a postdoktorandů) neskutečně
                vysoký počet. V roce 2013 spadl na pět článků. To mu ale můžeme prominout, protože v tom samém roce
                vydal knihu s názvem Dávat a brát (Give and Take), v níž zpopularizoval něco ze svého výzkumu o vztazích
                v byznysu. Říct, že kniha měla úspěch, by bylo slabé slovo. Objevila se na obálce nedělní přílohy New
                York Times a stal se z ní naprostý bestseller. Když se v roce 2014 stal Grant řádným profesorem, měl už
                kromě svého bestselleru napsáno více než šedesát recenzovaných publikací. Krátce poté, co jsem se s
                Grantem seznámil, jsem se, s ohledem na svou vlastní akademickou dráhu, nemohl na jeho produktivitu
                nezeptat. Naštěstí pro mě se se mnou o své postřehy k tématu rád podělil. Ukázalo se, že Grant věnuje
                technice produkování špičkových výstupů hodně přemýšlení. Například mi poslal sbírku powerpointových
                slajdů z workshopu, který navštívil spolu s dalšími akademiky z oboru. Seminář se věnoval na datech
                založeným poznatkům o tom, jak produkovat akademické práce s optimální frekvencí. Slajdy obsahovaly
                podrobné koláčové grafy o rozvržení času v daném období, vývojový diagram zachycující rozvoj vztahů se
                spoluautory a doporučený seznam četby čítající více než dvacet titulů. Profesoři ekonomie evidentně
                nesplňují klišé o roztržitých akademicích pohřbených v knihách, kteří čas od času narazí na nějakou
                velkou myšlenku. Na produktivitu nahlížejí jako na vědecký problém, který si říká o systematické řešení
                – a to Adam Grant, zdá se, našel. Přestože Grantova produktivita závisí na mnoha faktorech, jedna věc se
                zdá být pro jeho metodu zásadní – dávkování těžké, ale důležité intelektuální práce do dlouhých,
                nepřerušovaných úseků. Grant si tak práci dávkuje na několika různých úrovních. V rámci roku směstná
                veškerou svou výuku do podzimního semestru, kdy se může plně soustředit na to, aby dobře učil a byl k
                dispozici svým studentům. (Tato metoda podle všeho funguje, protože Grant je v současné době nejlépe
                hodnoceným vyučujícím na Whartonu a držitelem mnoha pedagogických cen.) Díky tomu, že si všechno učení
                nadávkuje na podzim, může pak svou pozornost na jaře a v létě věnovat čistě výzkumu a pracovat na něm,
                aniž by ho tolik věcí rozptylovalo. Grant dávkuje svou pozornost i v rámci kratších časových úseků. V
                semestru věnovaném výzkumu střídá období, kdy mají u něj studenti i kolegové dveře otevřené, a období,
                kdy se od okolí kompletně odstřihne, aby se bez rozptylování soustředil na jeden konkrétní výzkumný
                úkol. (Psaní odborného článku většinou dělí na tři samostatné fáze – analýzu dat, napsání úplné hrubé
                verze a zredigování hrubé verze v něco publikovatelného.) V těchto obdobích, která mohou trvat tři až
                čtyři dny, si často v e-mailu nastaví automatickou odpověď v nepřítomnosti, aby pisatelé věděli, že
                nemají čekat odpověď. „Moje kolegy to někdy mate,“ řekl mi. „Říkají mi ‚Ty přece nejsi nepřítomný, vždyť
                tě vidím, jak sedíš v kanceláři!‘ “ Pro Granta je ale důležité naordinovat si do doby, než daný úkol
                dokončí, přísnou izolaci. Tipuji, že Adam Grant nepracuje výrazně víc hodin než průměrný akademik na
                elitním výzkumném pracovišti (je to obecně vzato skupina náchylná k workoholismu), přesto ale dokáže
                vyprodukovat víc výstupů než téměř kdokoli jiný v jeho oboru. Podle mého názoru přispívá k vysvětlení
                tohoto paradoxu jeho přístup k rozvrhování práce. Zvlášť tím, že svou práci soustřeďuje do intenzivních
                a nepřerušovaných úseků, těží z následujícího zákona produktivity: vysoce kvalitní pracovní výstupy =
                (strávený čas) × (intenzita soustředění) Pokud tomuto vzorci věříte, pak dávají Grantovy zvyky smysl –
                maximalizováním intenzity soustředění v době, kdy pracuje, maximalizuje výstupy, které za jednotku času
                strávenou prací vyprodukuje. S tímto formalizovaným konceptem produktivity se nesetkávám poprvé. Prvně
                jsem ho zaznamenal před mnoha lety, když jsem rešeršoval svou druhou knihu, How to Become a Straight-A
                Student (Jak se stát premiantem). V rámci výzkumu jsem dělal rozhovor se zhruba padesátkou vysokoškoláků
                s naprosto vynikajícím prospěchem ze škol s nejkonkurenčnějším prostředím v zemi. Při rozhovorech jsem
                si všiml, že ti nejlepší studenti trávili učením méně času než skupina studentů, která byla v hodnocení
                hned za nimi. Jedním vysvětlením této skutečnosti se ukázal být vzorec uvedený výše – ti nejlepší si
                uvědomovali, jak důležitá je pro produktivitu intenzita, a dělali vše pro to, aby své soustředění
                maximalizovali, čímž výrazně omezili množství času potřebné k přípravě na testy nebo psaní esejů, aniž
                by jejich výsledky utrpěly na kvalitě. Příklad Adama Granta naznačuje, že vzorec založený na intenzitě
                platí nejen pro prospěch bakalářských studentů, ale je relevantní i pro další kognitivně náročné úkoly.
                Proč to tak ale je? Zajímavé vysvětlení nabízí Sophie Leroyová, ekonomka z University of Minnesota. Ve
                svém článku z roku 2009 nazvaném poutavě „Why Is It So Hard to Do My Work?“ (Proč je pro mě tak těžké
                dělat svou práci?) představila Leroyová efekt, který nazvala zbytková pozornost (attention residue). V
                úvodu článku poukázala na to, že vědci zkoumají, jaký dopad má na výkon multitasking, snaha plnit
                několik úkolů najednou, když se ale dostanete na moderním znalostním pracovišti na dostatečně vysokou
                pozici, setkáte se mnohem spíše s lidmi, kteří pracují na mnoha různých úkolech po sobě: „Přecházet z
                jedné schůzky do druhé, začínat dělat na jednom projektu a záhy muset přepnout na jiný je běžná součást
                života ve firmách,“ vysvětluje Leroyová. Výzkum odhalil, že problém s touto pracovní strategií je, že
                když přepnete z úkolu A na jiný úkol B, vaše pozornost za vámi zaostane – její část zůstane dál
                zaseknutá u původního úkolu. Zbytková pozornost je zvlášť velká, pokud jste na úkolu A před přepnutím na
                další úkol pracovali neohraničeně a málo intenzivně. I když ale úkol A před přepnutím na další úkol
                dokončíte, vaše pozornost stejně zůstává chvíli rozdělená. Leroyová zkoumala vliv zbytkové pozornosti na
                výkon tak, že v laboratoři vynucovala přepínání mezi úkoly. V jednom takovém pokusu například nechala
                účastníky začít pracovat na sérii slovních hádanek. Při jednom testu je přerušila a řekla jim, že se
                musí přesunout k novému obtížnému úkolu, v tomto případě ke čtení životopisů a hypotetickému
                rozhodování, koho přijmout. V ostatních testech nechala účastníky před zadáním dalšího úkolu nejdřív
                hádanky doluštit. Mezi luštěním a rozhodováním o životopisech podrobila účastníky rychlé lexikální
                rozhodovací hře,5 aby kvantifikovala, kolik zbytkové pozornosti u předchozího úkolu zůstalo. Výsledky
                tohoto a podobných jejích pokusů hovořily jasně: „Lidé, kteří po přepnutí na jiný úkol částí pozornosti
                zůstanou u toho původního, s větší pravděpodobností podávají při řešení následujícího úkolu horší
                výkony.“ Koncept zbytkové pozornosti pomáhá vysvětlit, proč je vzorec založený na intenzitě pravdivý, a
                tím i Grantovu produktivitu. Grant tím, že na jednom obtížném úkolu pracuje dlouho bez přepínání,
                minimalizuje negativní vliv zbytkové pozornosti plynoucí z ostatních povinností, což mu umožňuje
                maximalizovat výkon při plnění daného úkolu. Když tedy Grant pracuje celé dny o samotě na odborném
                článku, dělá to jinými slovy efektivněji než běžný akademik s mnohem roztržitější strategií, který je od
                práce opakovaně vytrhován rušivými elementy tvořícími nánosy zbytkové pozornosti. I když nemůžete
                Grantovu extrémní izolaci zcela napodobit (různými strategiemi, jak si naplánovat čas na hlubokou práci,
                se budeme zabývat v druhé části), koncept zbytkové pozornosti je i tak relevantní, protože naznačuje, že
                běžný zvyk pracovat ve stavu polorozptýlení může mít na vaše výkony katastrofální vliv. Kontrolovat
                každých plus minus deset minut poštu se může zdát neškodné. Mnozí toto chování dokonce obhajují s tím,
                že je pořád lepší než původní zvyk mít e-maily na monitoru otevřené neustále (jakkoli je tento argument
                irelevantní, protože se týká jiného zvyku, který už navíc mnoho lidí nepraktikuje). Leroyová ale
                ukazuje, že nový zvyk není o moc lepší. Rychlé kouknutí na e-mail vytvoří pro pozornost nový cíl. A co
                hůř, když uvidíte nové zprávy, které nebudete moct hned vyřídit (což je většinou), zpět k původní
                činnosti se budete nuceni vrátit, aniž byste dokončili tu druhou. Zbytková část pozornosti, kterou po
                sobě přepínání mezi nedořešenými úkoly zanechá, pak bude srážet váš výkon. Když si od těchto
                jednotlivých zjištění uděláme trochu odstup, začne se nám skládat jasný argument: Produkovat výstupy na
                nejlepší možné úrovni vyžaduje pracovat na jediném úkolu po dlouhou dobu, naprosto soustředěně a bez
                rozptylování. Jinak řečeno, typem práce, který optimalizuje výkon, je hluboká práce. Pokud vám hloubka
                dělá problémy, bude pro vás obtížné dosahovat co do kvality i kvantity špičkových výsledků, které jsou
                pro profesní úspěch stále nezbytnější. Pokud tedy své konkurenty naprosto nezastiňujete talentem a
                dovednostmi, tak vás ti z nich, kteří dokážou pracovat hluboce, svými výstupy převálcují.</p>
        </article>
        <a href="#obsah">Zpět na obsah</a>
    </section>
    <hr>
    <section>
        <h3><strong>Přehled nějakých měn</strong></h3>
        <table>
            <thead>
                <tr>
                    <th>měna</th>
                    <th>plný název</th>
                    <th>země</th>
                    <th>kurz CZK</th>
                    <th>kurz EUR</th>
                </tr>
            </thead>
            <tbody>
                <tr>
                    <td>USD</td>
                    <td>Americký dolar</td>
                    <td>USA</td>
                    <td>23,25</td>
                    <td>0,95</td>
                </tr>
                <tr>
                    <td>PLN</td>
                    <td>Polský zlotý</td>
                    <td>Polsko</td>
                    <td>5,28</td>
                    <td>0,22</td>
                </tr>
                <tr>
                    <td>GBP</td>
                    <td>Britská libra</td>
                    <td>Velká Británie</td>
                    <td>28,2</td>
                    <td>1,15</td>
                </tr>
                <tr>
                    <td>SEK</td>
                    <td>Švédská koruna</td>
                    <td>Švédsko</td>
                    <td>2,11</td>
                    <td>0,08</td>
                </tr>
                <tr>
                    <td>CZK</td>
                    <td>Česká koruna</td>
                    <td>Česká Republika</td>
                    <td>1</td>
                    <td>0,04</td>
                </tr>
                <tr>
                    <td>NOK</td>
                    <td>Norská koruna</td>
                    <td>Norsko</td>
                    <td>2,12</td>
                    <td>0,08</td>
                </tr>
                <tr>
                    <td>JPY</td>
                    <td>Japonský jen</td>
                    <td>Japonsko</td>
                    <td>0,16</td>
                    <td>0,006</td>
                </tr>
                <tr>
                    <td>EUR</td>
                    <td>Euro</td>
                    <td>EU</td>
                    <td>24,42</td>
                    <td>1</td>
                </tr>
                <tr>
                    <td>RUB</td>
                    <td>Ruský rubl</td>
                    <td>Rusko</td>
                    <td>0,23</td>
                    <td>0,01</td>
                </tr>
                <tr>
                    <td>EGP</td>
                    <td>Egypská libra</td>
                    <td>Egypt</td>
                    <td>0,75</td>
                    <td>0,031</td>
                </tr>
            </tbody>
        </table>
    </section>
    <hr>
    <footer>
        <a href="https://validator.w3.org/nu/?doc=https://eso.vse.cz/~talp03/cv01/book/chapter1/">HTML validátor</a>
    </footer>
</body>

</html>