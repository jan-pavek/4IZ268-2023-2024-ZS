<!DOCTYPE html>
<html lang="cs">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Hluboká práce - 3. Kapitola</title>
</head>

<body>
    <nav>
        <a href="../">Titulní strana</a>
        <a href="../chapter1/">1. Kapitola</a>
        <a href="../chapter2/">2. Kapitola</a>
    </nav>
    <header>
        <h1><strong>1. HLUBOKÁ PRÁCE</strong></h1>
    </header>
    <section id="obsah">
        <h3>Obsah </h3>
        <nav>
            <ul>
                <li><a href="#1.3.1">1.3.1</a></li>
                <li><a href="#1.3.2">1.3.2</a></li>
                <li><a href="#1.3.3">1.3.3</a></li>
            </ul>
        </nav>
    </section>
    <section>
        <h2><strong>1.3 Hluboká práce je smysluplná</strong></h2>
    </section>
    <section id="1.3.1">
        <article>
            <h3><strong>1.3.1 NEUROLOGICKÝ ARGUMENT PRO HLOUBKU</strong></h3>
            <a href="#obsah">Zpět na obsah</a>
            <p>Autorka populárně-naučné literatury Winifred Gallagherová narazila na spojitost mezi pozorností a štěstím
                po nečekané a hrozivé události, když jí diagnostikovali rakovinu – „a ne jen tak nějakou rakovinu,“
                vysvětluje, „ale zvlášť ošklivý a poměrně pokročilý typ“. Jak Gallagherová vzpomíná ve své knize Rapt
                (Zaujetí) z roku 2009, když odcházela po zjištění diagnózy z nemocnice, dospěla najednou k silnému
                intuitivnímu poznání: „Ta nemoc bude chtít opanovat veškerou moji pozornost, ale jak jen to bude možné,
                raději se budu soustředit na svůj život.“ Léčba, která následovala, byla vyčerpávající a hrozná, ale
                Gallagherová si v zákoutí mozku vycvičeném psaním literatury faktu nemohla nevšimnout, že její odhodlání
                soustředit se v životě na to dobré – „filmy, procházky a martini v půl šesté večer“ – fungovalo
                překvapivě dobře. Její život měl být v té době sužován strachem a lítostí, ale místo toho, jak říká, byl
                často docela příjemný. Gallagherovou to zaujalo, a proto se rozhodla lépe pochopit, jakou roli pozornost
                – tedy to, čemu se rozhodneme věnovat pozornost a co se rozhodneme ignorovat – hraje při hodnocení
                kvality našeho života. Po pěti letech psaní o vědeckých tématech dospěla k přesvědčení, že narazila na
                „velkou jednotící teorii“ lidské mysli: Jako prst ukazuje na měsíc, tak nejrůznější disciplíny od
                antropologie po pedagogiku, od behaviorální ekonomie po rodinné poradenství naznačují, že umné řízení
                pozornosti je nezbytnou podmínkou pro dobrý život a klíč ke zlepšení prakticky každého aspektu našeho
                prožívání. Tento koncept převrací to, jak většina lidí o svých subjektivních životních prožitcích
                přemýšlí. Máme sklon klást velký důraz na okolnosti, předpokládajíce, že jak se cítíme, je dáno tím, co
                se nám stalo (nebo nestalo). Z tohoto pohledu nejsou drobné detaily toho, jak trávíte svůj den, tak
                důležité, protože především záleží na velkých výsledcích, třeba jestli vás povýší, nebo ne, nebo jestli
                se přestěhujete do hezčího bytu. Podle Gallagherové ale desítky let výzkumů tomuto způsobu uvažování
                odporují. Náš mozek nám naopak skládá pohled na svět na základě toho, na co se soustředíme. Když svou
                pozornost zaměříte na diagnózu rakoviny, váš život bude nešťastný a zachmuřený a stejně tak i vy, když
                se místo toho zaměříte na podvečerní martini, budete váš život i vy veselejší – byť okolnosti jsou v
                obou případech stejné. Jak shrnuje Gallagherová: „Kdo jste, co si myslíte, cítíte a děláte, co milujete
                – je sumou toho, na co se soustředíte.“ Ve své knize Rapt Gallagherová mapuje výzkumy, které tento
                pohled na mysl podporují. Cituje například psycholožku z University of North Carolina Barbaru
                Fredricksonovou, která se ve svém výzkumu zaměřuje na kognitivní vyhodnocování emocí. Výzkum
                Fredricksonové ukazuje, že po nepříjemné nebo komplikované životní události může rozhodnutí, na co se
                soustředit, zásadně ovlivnit vaše postoje do budoucna. Taková prostá rozhodnutí mohou pro vaše emoce
                posloužit jako „tlačítko reset“. Uvádí to na příkladu páru, který se hádá o nespravedlivém rozdělení
                domácích prací. „Spíš než se dál soustřeďovat na partnerovu sobeckost a lenost se můžete zaměřit na
                fakt, že jste alespoň vynesli na povrch vyhnívající konflikt, což je první krok k řešení problému a
                lepší náladě.“ Zní to jako prosté nabádání dívat se na svět pozitivně, Fredricksonová ale zjistila, že
                takové emocionální „opěrné body“ mohou po negativních událostech vést k výrazně lepším výsledkům. Vědci
                dokážou sledovat, jak tento efekt vzniká, až hluboko na neurologické úrovni. Stanfordská psycholožka
                Laura Carstensenová, abych uvedl jeden příklad, použila funkční magnetickou rezonanci pro studium
                chování mozku u lidí konfrontovaných s pozitivními i negativními obrazy. Zjistila, že u mladých lidí
                vykazovala amygdala (centrum emocí) činnost v případě obou typů obrazů. Skeny mozku starých lidí ale
                ukázaly, že jejich amygdala vykazuje aktivitu jen u pozitivních obrazů. Carstensenová předpokládá, že
                staří lidé, které testovala, vytrénovali svůj prefrontální kortex, aby odezvu amygdaly na negativní
                podněty utlumil. Staří lidé nebyli šťastnější, protože by byla jejich životní situace lepší než situace
                mladých, byli šťastnější, protože svůj mozek přeprogramovali, aby ignoroval to negativní a vychutnával
                si to pozitivní. Díky tomu, že umně řídili svou pozornost, zlepšili svůj svět, aniž by na něm reálně
                cokoli změnili. ––––––––– Nyní se můžeme vrátit o krok zpět a s pomocí velké teorie, k níž dospěla
                Gallagherová, lépe pochopit, jakou roli hraje při budování dobrého života hluboká práce. Její teorie
                říká, že je náš svět výsledkem toho, na co se soustředíme, představte si tedy na chvilku, jaký mentální
                svět si vytváříte, když věnujete podstatnou část svého času hlubokým činnostem. Hluboké práci je vlastní
                závažnost a pocit důležitosti – ať jste Ric Furrer vykovávající meč nebo počítačový programátor
                optimalizující algoritmus. Teorie Gallagherové tedy předpovídá, že pokud strávíte v tomto stavu dostatek
                času, vaše mysl bude váš svět chápat jako plný smyslu a důležitosti. Rozvíjet zaujaté soustředění v
                každodenním pracovním životě přináší ještě jednu skrytou, ale neméně důležitou výhodu – takové
                soustředění opanuje váš pozornostní aparát, čímž vám znemožní všímat si mnoha drobnějších a
                nepříjemnějších věcí, jež neustále a nevyhnutelně figurují ve vašem životě. (Psycholog Mihaly
                Csikszentmihalyi, o němž více uslyšíme v následující podkapitole, tento přínos explicitně zmiňuje, když
                zdůrazňuje, jaké výhody má budovat si „soustředění tak intenzivní, že už se nedostává pozornosti, jež by
                umožňovala myslet na něco nedůležitého nebo se znepokojovat problémy“.) Toto nebezpečí obzvlášť hrozí u
                znalostní práce, protože ta kvůli své závislosti na neustálé online dostupnosti skýtá děsivě lákavou
                paletu rozptýlení – z nichž většina, pokud jim věnujete dostatek pozornosti, vám ze světa, který vám
                vaše mysl vytváří, vysaje smysl i důležitost. Abych toto tvrzení zkonkrétnil, ukážu to na svém vlastním
                příkladu. Podívejme se třeba na posledních pět e-mailů, které jsem odeslal, než jsem začal psát první
                pracovní verzi této kapitoly. Tady jsou předměty e-mailů a shrnutí jejich obsahu: Re: URGENT Potvrzení
                registrace značky calnewport. Tuhle zprávu jsem napsal v odpovědi na běžný podvodný e-mail, ve kterém se
                firma snaží přimět majitele webových stránek zaregistrovat si svou doménu v Číně. Štvalo mě, že mě pořád
                spamují, tak mi ujely nervy a odpověděl jsem (zcela zbytečně samozřejmě), že jejich podvod by byl
                přesvědčivější, kdyby ve svých e-mailech dokázali napsat „webová stránka“ správně. Re: S R. Tato zpráva
                patřila do konverzace s rodinným příslušníkem o článku, který viděl ve Wall Street Journal. Re: Důležitá
                rada. Tento e-mail byl součástí konverzace o optimálních strategiích investování na důchod. Re: Fwd:
                Studijní vychytávky. Tento e-mail byl součástí konverzace, v níž jsem se snažil najít čas na setkání s
                někým, kdo byl zrovna na skok ve městě – což komplikovala skutečnost, že po dobu své návštěvy měl velmi
                rozkouskovaný program. Re: Co na to říkáš. Tahle zpráva byla součástí rozhovoru s kolegou, kde jsme oba
                reagovali na nějaké ožehavé téma vnitrofakultní politiky (typu, který je na akademických pracovištích
                běžný a stalo se z něj klišé). Tyto e-maily jsou pěknou případovou studií mělkých starostí, které v
                realitě znalostní práce bojují o vaši pozornost. Některé záležitosti figurující v tomto vzorku zpráv
                jsou neškodné, jako debata o zajímavém článku, některé jsou poněkud stresující, jako debata o
                strategiích investování na důchod (typ rozhovoru, z něhož téměř vždy vyplyne, že to neděláte dobře),
                některé jsou frustrující, jako snaha najít si v nabitých rozvrzích čas na schůzku, a některé vyloženě
                negativní, jako naštvané odpovědi podvodníkům nebo znepokojené diskuse o fakultní politice. Mnoho
                znalostních pracovníků stráví nad takovými mělkými starostmi většinu pracovního dne. I když mají
                vypracovat něco složitějšího, zvyk každou chvíli kontrolovat e-maily se postará, že podobné záležitosti
                zůstávají v popředí jejich zájmu. Gallagherová nás učí, že je to velmi neuvážený způsob, jak nakládat se
                svým dnem, protože zaručeně vede k tomu, že v pojetí vytvořeném naší myslí bude našemu pracovnímu životu
                vévodit stres, rozčilování, frustrace a banálnost. Svět ztělesněný vaší e-mailovou schránkou není jinými
                slovy svět, kde by bylo příjemné žít. A jakkoli jsou vaši kolegové milí a vaše interakce s nimi jsou
                vždy pozitivní a nabíjejí vás energií, dovolíte-li své pozornosti bloumat lákavou krajinou mělkosti,
                hrozí vám, že spadnete do další neurologické pasti, na kterou přišla Gallagherová: „Pět let psaní o
                pozornosti mi potvrdilo některé nepříjemné pravdy. [Patří mezi ně i tvrzení, že] zahálející mysl je
                semeništěm ďábla… když se přestanete soustředit, má vaše mysl sklon fixovat se na to, co by s vaším
                životem mohlo být špatně, místo na to dobré.“ Z neurologického pohledu je tedy pravděpodobné, že
                pracovní den točící se kolem povrchností bude vyčerpávající a znepokojující, i kdyby se většina mělkých
                záležitostí upoutávajících vaši pozornost zdála neškodná nebo zábavná. Důsledky těchto zjištění jsou
                zřejmé. Prodloužit dobu, kterou při práci (a především znalostní práci) strávíte ve stavu hlubokého
                soustředění, znamená využít komplikované mechanismy lidského mozku způsobem, který z mnoha různých
                neurologických důvodů maximalizuje pocit smysluplnosti a uspokojení, jež si se svým pracovním životem
                spojujete. „Po dokončení svého náročného pokusu [s rakovinou]… mám plán, jak žít zbytek života,“ uzavírá
                ve své knize Gallagherová. „Budu si pečlivě vybírat cíle… pak jim budu věnovat svou zaujatou pozornost.
                Zkrátka budu žít soustředěný život, protože to je ten nejlepší, co je.“ Bylo by moudré jejího příkladu
                následovat.</p>
            <img src="https://media.makeameme.org/created/economic-growth-a24e7529f5.jpg" alt="stonks">
            <div class="caption">ekonomický růst</div>
        </article>
        <a href="#obsah">Zpět na obsah</a>
    </section>
    <hr>
    <section id="1.3.2">
        <article>
            <h3>1.3.2 PSYCHOLOGICKÝ ARGUMENT PRO HLOUBKU</h3>
            <a href="#obsah">Zpět na obsah</a>
            <p>Náš druhý argument, proč vnáší hluboká práce do života smysl, vychází z práce jednoho z nejznámějších (a
                nejzkomolovanějších) psychologů, Mihalyho Csikszentmihalyiho. Na začátku 80. let 20. století přišel
                Csikszentmihalyi ve spolupráci s mladým kolegou Reedem Larsonem na University of Chicago na novou
                techniku, jak porozumět psychologickým dopadům každodenního chování. V té době bylo obtížné
                psychologické dopady různých činností přesně měřit. Když jste si pozvali respondentku do laboratoře a
                požádali ji, aby si vzpomněla, jak se v konkrétním okamžiku před mnoha hodinami cítila, bylo málo
                pravděpodobné, že si vzpomene. Kdybyste jí dali deník a požádali ji, ať si zaznamenává, jak se v průběhu
                dne cítila, bylo by zase málo pravděpodobné, že by si to celý den pečlivě zaznamenávala – to je prostě
                příliš pracné. Csikszentmihalyiho a Larsonův průlom spočíval v tom, že využili (na svou dobu) moderní
                technologii, aby respondentovi otázku položili přesně tehdy, kdy to mělo význam. Konkrétně vybavili
                účastníky svého pokusu pagery. Ty pípaly v náhodně zvolených intervalech (v moderních obdobách této
                metody plní stejnou úlohu aplikace v chytrých telefonech). Když začal pager pípat, respondenti
                zaznamenali, co přesně v tu dobu dělali a jak se cítili. V některých případech dostali na zaznamenávání
                informací deník, jindy dostali telefonní číslo, na které měli zavolat a zodpovědět otázky kladené
                výzkumným pracovníkem. Protože pagery pípaly jen občas, ale nešlo je snadno ignorovat, bylo
                pravděpodobné, že se respondenti budou postupu držet. A protože respondenti zaznamenávali své odpovědi
                ohledně dané činnosti právě v okamžiku, kdy ji vykonávali, byly odpovědi přesnější. Csikszentmihalyi a
                Larson nazvali tento přístup metodou sbírání prožitků (experience sampling method, ESM) a díky ní
                získali nebývalý vhled do toho, jak se skutečně okamžik od okamžiku v životě cítíme. Kromě jiných
                průlomů pomohla Csikszentmihalyimu jeho práce s metodou sbírání prožitků potvrdit teorii, kterou
                rozvíjel předchozí desetiletí: „Nejlepší okamžiky se většinou dostavují, když tělo nebo mysl člověka
                pracují nadoraz při dobrovolné činnosti vedoucí k dosažení něčeho obtížného, hodného té námahy.“
                Csikszentmihalyi nazval tento psychický stav termínem flow7 (který zpopularizoval v roce 1990
                stejnojmennou knihou). V té době šlo toto zjištění proti obecně vžitým názorům. Většina lidí se
                domnívala (a stále domnívá), že šťastnými je činní odpočinek. Chceme pracovat méně a strávit více času s
                nohama nahoře. Výsledky Csikszentmihalyiho studií založených na metodě sbírání prožitků ale ukazují, že
                většina lidí se mýlí: Práci je paradoxně mnohem snazší si užívat, protože stejně jako jiné činnosti
                navozující stav flow jsou jí vlastní cíle, pravidla o zpětné vazbě a výzvy, což všechno člověka
                podněcuje k tomu, aby se do ní ponořil, soustředil se na ni a plně se jí oddal. Volno je naopak
                nestrukturované a chce to více energie vytvořit z něj něco, co si lze užívat. Podle empirického měření
                byli lidé v práci šťastnější a při odpočinku méně šťastní, než si mysleli. A jak studie založené na
                metodě sbírání prožitků potvrdily, čím víckrát v daném týdnu respondent pocit flow zažíval, tím vyšší
                byla jeho životní spokojenost. Lidské bytosti se podle všeho cítí nejlépe, když jsou hluboce ponořeny do
                něčeho náročného. Teorie flow se samozřejmě překrývá s myšlenkami Winifred Gallagherové, na něž jsme
                upozornili v předchozí podkapitole. Obojí ukazuje nadřazenost hloubky nad mělkostí, každé se ale
                zaměřuje na jiné vysvětlení, proč tomu tak je. Gallagherová ve svých textech zdůrazňuje, že záleží na
                obsahu toho, na co se soustředíme. Pokud věnujeme zaujatou pozornost důležitým věcem, a v důsledku toho
                rovněž ignorujeme mělké negativní záležitosti, budeme vnímat svůj pracovní život jako důležitější a
                pozitivnější. Csikszentmihalyiho teorie flow naopak nechává předmět pozornosti takřka bez povšimnutí.
                Přestože by Csikszentmihalyi s výzkumy zmiňovanými Gallagherovou nejspíš souhlasil, jeho teorie říká, že
                ponořit se do hloubky je samo o sobě velice uspokojující. Naše mysl má takovou výzvu ráda, bez ohledu na
                předmět činnosti. ––––––––– Spojitost mezi hlubokou prací a stavem flow by tedy měla být zřejmá: hluboká
                práce je činnost vhodná pro navození stavu flow (formulace, jimiž Csikszentmihalyi popisuje, co navozuje
                stav flow, zahrnují představu napínání mentálních sil nadoraz, soustředění se a oddání se dané činnosti
                – což všechno rovněž charakterizuje hlubokou práci). A jak jsme právě zjistili, stav flow přináší pocit
                štěstí. Spojením těchto dvou myšlenek získáme pádný psychologický argument pro hloubku. Desetiletí
                výzkumů vycházejících z Csikszentmihalyiho původních pokusů založených na metodě sbírání prožitků
                potvrzují, že akt hlubokého soustředění uspořádává naše vědomí způsobem, který dává našemu životu smysl.
                Csikszentmihalyi jde dokonce tak daleko, že tvrdí, že moderní firmy by se měly touto skutečností řídit,
                a navrhuje, že by „pracovní úkoly měly být nově koncipovány tak, aby co nejvíce připomínaly činnosti
                navozující flow“. Uvádí ale, že taková změna by byla obtížná a problematická (viz například mé argumenty
                v předchozí kapitole), a vysvětluje, že proto je ještě důležitější, aby se činnosti navozující stav flow
                naučili vyhledávat jednotlivci. A to je v kostce ponaučení, které bychom si měli odnést z naší exkurze
                do světa experimentální psychologie: Postavit svůj pracovní život na prožitku flow navozeném hlubokou
                prací je ověřená cesta k hlubokému uspokojení.</p>
        </article>
        <a href="#obsah">Zpět na obsah</a>
    </section>
    <hr>
    <section id="1.3.3">
        <article>
            <h3>1.3.3 FILOZOFICKÝ ARGUMENT PRO HLOUBKU</h3>
            <a href="#obsah">Zpět na obsah</a>
            <p>Náš poslední argument pro spojitost mezi hloubkou a smyslem vyžaduje, abychom opustili konkrétnější světy
                neurovědy a psychologie a pohlédli na věc z filozofického hlediska. V této diskusi se o pomoc obrátím ke
                dvojici vědců, kteří toto téma důvěrně znají – Hubertu Dreyfusovi, který učil více než čtyři desetiletí
                filozofii na univerzitě v Berkeley, a Seanu Dorrancemu Kellymu, který v době, kdy toto píšu, vede
                katedru filozofie na Harvardu. Dreyfus s Kellym vydali v roce 2011 knihu All Things Shining (Všechny
                zářivé věci), kde zkoumají, jak se představy o posvátnosti a smyslu vyvíjely v průběhu dějin lidské
                kultury. Rozhodli se tyto dějiny zmapovat, protože se obávají, že v dnešní době spějí ke svému konci.
                „Svět býval ve svých různých podobách světem posvátných, zářivých věcí,“ vysvětlují Dreyfus s Kellym v
                úvodu knihy. „Ty se dnes zdají velmi vzdálené.“ Jak k tomu v historii došlo? Podle autorů je stručnou
                odpovědí Descartes. Descartesův skepticismus vedl k radikální myšlence, že jednotlivec hledající jistotu
                je nad Boha či krále zvěstujícího pravdu. Osvícenství vycházející z této myšlenky samozřejmě dalo
                vzniknout konceptu lidských práv a osvobodilo mnohé od útlaku. Dreyfus a Kelly ale zdůrazňují, že
                jakkoli měla tato myšlenka v politické oblasti přínos, z hlediska metafyzična připravila svět o řád a
                posvátnost, jež jsou nezbytné pro budování životního smyslu. V post-osvícenském světě zůstalo na nás
                určovat, co je a není smysluplné, což se může zdát arbitrární a vyvolávat plíživý nihilismus.
                „Osvícenský metafyzický příklon k autonomnímu jednotlivci má za následek nejen nudný život,“ strachují
                se Dreyfus a Kelly, „nevyhnutelně má za následek život, jenž takřka není k žití.“ Na první pohled se
                může zdát, že je tento problém naší honbě za pochopením uspokojení, jež plyne z hluboké práce, na hony
                vzdálený, jakmile se ale dostaneme k Dreyfusově a Kellyho řešení, otevře se nám na zdroj smyslu v
                profesních činnostech nový pohled. Toto spojení přestává být tak překvapivé, jakmile se ukáže, že
                Dreyfus a Kelly staví svou odpověď na moderní nihilismus na tom samém, čím tato kapitola začala –
                řemeslníkovi. V závěru knihy Dreyfus a Kelly tvrdí, že řemeslnictví je klíčem k odpovědnému obnovení
                pocitu posvátnosti. Toto tvrzení dokládají na příkladu mistra koláře, nyní zaniklé profese výroby
                dřevěných kol pro povozy. „Protože každý kus dřeva je jiný, má každý svou osobnost,“ uvádí po pasáži,
                kde detailně vysvětlují kolářské umění. „Řemeslník má ke dřevu, které opracovává, blízký vztah. Jeho
                skryté kvality vyzývají k rozvíjení a opečovávání.“ Dreyfus a Kelly uvádějí, že v oceňování „skrytých
                kvalit“ naráží řemeslník na něco, co je pro post-osvícenský svět zásadní – zdroj smyslu nacházející se
                mimo jednotlivce. Kolář nedělá arbitrární rozhodnutí, jaké z kvalit dřeva, jež opracovává, jsou hodnotné
                a jaké ne; hodnota je už dřevu a roli, kterou má plnit, vlastní. Dreyfus a Kelly vysvětlují, že taková
                posvátnost je u řemesel běžná. Úkolem řemeslníka, uzavírají, „není vytvářet smysl, ale spíše si pěstovat
                schopnost rozpoznávat smysl, který už je přítomen“. Tím se řemeslník oprošťuje od nihilismu autonomního
                individualismu a nachází strukturovaný svět prodchnutý smyslem. Tento smysl se navíc zdá být bezpečnější
                než zdroje uváděné u předchozích období. Jak autoři naznačují, kolář nemůže snadno využít vnitřní
                kvality kusu borovice pro ospravedlnění despotické monarchie. ––––––––– Když se vrátíme k otázce
                profesního uspokojení, Dreyfusovo a Kellyho chápání řemeslnictví jako cesty ke smyslu nám umožňuje
                podrobně pochopit, proč na tolik z nás práce řemeslníků, jako je Ric Furrer, tak silně působí. Tito dva
                filozofové by jistě řekli, že výraz uspokojení na Furrerově tváři, když dobývá umění ze surového kovu,
                je výrazem uznání něčemu v moderním světě prchavému a cennému – záblesku posvátnosti. Když jsme k tomuto
                poznání dospěli, můžeme nyní posvátnost vlastní tradičnímu řemeslnictví propojit se světem znalostní
                práce. Ještě předtím ale musíme poznamenat dvě klíčové věci. Ta první se může zdát samozřejmá, je ji ale
                nutno zdůraznit – schopnost vytvořit si zdroj smyslu není vlastní manuálním odvětvím. Jakákoli činnost –
                ať už fyzická, či kognitivní – jež dává prostor dosáhnout vysoké úrovně schopností, může přinášet pocit
                posvátnosti. Abychom toto téma rozvedli, přesuňme se od zastaralých příkladů opracovávání dřeva a kutí
                kovu k modernímu příkladu programování. Vezměte si tento citát, kterým programátorský génius Santiago
                Gonzalez popsal v jednom rozhovoru svou práci: Krásný kód je stručný a jasný, že kdybyste ho ukázali
                jinému programátorovi, řekl by „hm, to je dobře napsaný kód“. Je to do značné míry, jako by člověk psal
                báseň. Gonzalez hovoří o programování stejně, jako hovoří o svém řemesle řemeslníci pracující se dřevem
                v pasážích citovaných Dreyfusem a Kellym. Programátor pragmatik (The Pragmatic Programmer), uznávaná
                kniha mezi počítačovými programátory, vyjadřuje spojitost mezi programováním a tradičními řemesly ještě
                přímočařeji, když v předmluvě cituje krédo středověkých dělníků v kamenolomech: „My, kdo jen dobýváme
                kámen, za ním vždy musíme vidět katedrály.“ Kniha dál rozvádí, že počítačoví programátoři musejí ke své
                práci přistupovat stejně: Ve struktuře celého projektu se vždy najde prostor pro osobitost a umění… Za
                sto let se budou možná naše technická řešení jevit stejně zastaralá jako postupy středověkých stavitelů
                katedrál dnešním stavebním inženýrům, našemu řemeslu se ale vždy dostane uznání. Nemusíte se tedy jinými
                slovy dřít venku ve stodole, aby bylo vaši činnost možné považovat za typ řemesla, který je zdrojem
                smyslu, jak ho chápou Dreyfus a Kelly. Stejný potenciál pro řemeslnost lze najít u většiny
                kvalifikovaných profesí informační ekonomiky. Ať jste spisovatel, marketingový specialista, konzultant
                nebo právník: vaše práce je vaším řemeslem, a pokud si budete své schopnosti pěstovat a využívat je s
                respektem a péčí, pak dokážete stejně jako mistr kolář vynacházet smysl v každodenních činnostech svého
                profesního života. Tady mohou někteří namítnout, že jejich znalostní práce rozhodně takovým zdrojem
                smyslu být nemůže, protože předmět jejich činnosti je příliš přízemní. To je ale mylná úvaha, kterou
                můžeme uvést na pravou míru s pomocí toho, co jsme si řekli o tradičních řemeslech. V dnešní kultuře
                připisujeme velkou váhu náplni práce. Naše posedlost radou „následovat svou vášeň“ (téma mé poslední
                knihy) je například poháněná (mylnou) představou, že profesní uspokojení nejvíc závisí na specificích
                zvolené práce. Podle tohoto uvažování existuje několik exkluzivních povolání, která mohou být zdrojem
                uspokojení – třeba pracovat pro neziskovku nebo založit softwarovou firmu – zatímco všechna ostatní jsou
                nanicovatá a nezajímavá. Filozofie Dreyfuse a Kellyho nás z této pasti vyvádí. Řemeslníci, jež zmiňují,
                nemají exkluzivní povolání. Po většinu lidské historie nebylo oslnivé být kovářem nebo kolářem. Na tom
                ale nesejde, protože specifika dané práce jsou podružná. Smysl, který tyto činnosti odkrývají, plyne z
                umění a uznání, které jsou vlastní řemeslu jako takovému – nikoli z výsledků práce. Jinak řečeno dřevěné
                kolo není ušlechtilé, jeho vytvarování ale může být. To samé platí pro znalostní práci. Nepotřebujete
                exkluzivní zaměstnání, co potřebujete je exkluzivní přístup k práci. Druhou klíčovou věcí, kterou je
                třeba v souvislosti s touto argumentací podotknout, je, že rozvíjet řemeslnost je nezbytně hluboká
                činnost a žádá si tedy závazek pracovat hluboce. (Vzpomeňte si, jak jsem v první kapitole říkal, že
                hluboká práce je nezbytná pro osvojování schopností a jejich špičkové uplatnění – což jsou základy
                řemeslné činnosti.) Hluboká práce je tedy klíčem k tomu, jak ze své profese vytěžit smysl, jak to
                popisují Dreyfus a Kelly. Z toho plyne, že přiklonit se v kariéře k hluboké práci a zaměřit ji na
                rozvíjení svých schopností je počin, který může znalostní práci z roztěkané, vyčerpávající povinnosti
                proměnit v něco uspokojivého – bránu do světa plného zářivých, úžasných věcí.</p>
        </article>
        <a href="#obsah">Zpět na obsah</a>
    </section>
    <hr>
    <section>
        <h3><strong>random things</strong></h3>
        <table>
            <thead>
                <tr>
                    <th>random number</th>
                    <th>random letter</th>
                    <th>random number</th>
                    <th>random letter</th>
                    <th>rundom number</th>
                </tr>
            </thead>
            <tbody>
                <tr>
                    <td>1</td>
                    <td>d</td>
                    <td>45</td>
                    <td>w</td>
                    <td>30</td>
                </tr>
                <tr>
                    <td>7</td>
                    <td>i</td>
                    <td>98</td>
                    <td>n</td>
                    <td>21</td>
                </tr>
                <tr>
                    <td>5</td>
                    <td>s</td>
                    <td>76</td>
                    <td>v</td>
                    <td>50</td>
                </tr>
                <tr>
                    <td>34</td>
                    <td>e</td>
                    <td>87</td>
                    <td>y</td>
                    <td>89</td>
                </tr>
                <tr>
                    <td>57</td>
                    <td>t</td>
                    <td>76</td>
                    <td>n</td>
                    <td>55</td>
                </tr>
                <tr>
                    <td>6</td>
                    <td>l</td>
                    <td>734</td>
                    <td>á</td>
                    <td>3</td>
                </tr>
                <tr>
                    <td>952</td>
                    <td>M</td>
                    <td>09</td>
                    <td>ž</td>
                    <td>28</td>
                </tr>
                <tr>
                    <td>789</td>
                    <td>S</td>
                    <td>524</td>
                    <td>c</td>
                    <td>72</td>
                </tr>
                <tr>
                    <td>63</td>
                    <td>F</td>
                    <td>34</td>
                    <td>x</td>
                    <td>38</td>
                </tr>
                <tr>
                    <td>11</td>
                    <td>h</td>
                    <td>23</td>
                    <td>K</td>
                    <td>649</td>
                </tr>
            </tbody>
        </table>
    </section>
    <hr>
    <footer>
        <a href="https://validator.w3.org/nu/?doc=https://eso.vse.cz/~talp03/cv01/book/chapter3/">HTML validátor</a>
    </footer>
</body>

</html>