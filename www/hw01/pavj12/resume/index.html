<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Sam Altman</title>
</head>
    
    <body>
        <header>
        
            <ul>
                <li><a href="../">Home</a></li>
                <li><a href="../test/">Test</a></li>
                <li><a href="../blog/">Blog</a></li>
                <li><a href="./">Resume</a></li>
            </ul>
        </header>
            <h1>Sam Altman</h1>
            <img src="SamAltman.jpg" alt="SamAltman" width="400" height="400">
            <h2>
            Osobní život
            </h2>
            <p>
            Altman je židovského původu a vyrostl v St. Louis ve státě Missouri. Jeho matka je dermatoložka a otec podnikatel. Má jednoho staršího bratra. Svůj první počítač dostal v osmi letech, což podnítilo jeho zájem o technologie. Navštěvoval soukromou přípravnou školu John Burroughs School, kde vynikal v matematice a přírodních vědách. Byl také absolventem Stanford Pre-Collegiate Summer Institutes (PCSI), programu pro nadané středoškoláky. V roce 2005 se Altman zapsal na Stanfordovu univerzitu ke studiu informatiky. Po roce však studium přerušil, aby se mohl věnovat jiným zájmům. Altman je od dětství vegetarián. Je gay, devět let chodil se spoluzakladatelem společnosti Loopt Nickem Sivem, se kterým se rozešel krátce po převzetí společnosti Loopt v roce 2012. Od roku 2023 je jeho partnerem Oliver Mulherin, australský softwarový inženýr. Altman žije v sanfranciské čtvrti Russian Hill a vlastní dům v kalifornské Napě.
            </p>
            <h2>
            Kariéra
            </h2>
            <h3>
            Loopt (2005-2010)
            </h3>
            <p>
            Altman společně s podnikatelem Nickem Sivo v roce 2005 spoluzaložil svoji první společnost Loopt (když mu bylo 19 let) během svého vysokoškolského studia na Stanfordově univerzitě. Loopt umožňoval uživatelům spojit se s přáteli a objevovat zajímavá místa v okolí na základě jejich geografických údajů v reálném čase. Jako generální ředitel společnosti Loopt hrál Altman významnou roli v počátečním růstu a rozvoji společnosti. V průběhu let zajistil klíčové financování od významných firem na podporu rozšiřování platformy, kde se mu podařilo vybrat přes 30 milionů amerických dolarů. Loopt si však nedokázal získat dostatek uživatelů. V roce 2012 ho koupila společnost Green Dot Corporation za 43,4 milionu dolarů.
            </p>
            <h3>
            Y Combinator (2011-2019)
            </h3>
            <p>
            Sam Altman nastoupil do Y Combinatoru v roce 2011 jako partner, zpočátku na částečný úvazek. V roce 2014 Sam Altman vystřídal spoluzakladatele Paula Grahama na pozici prezidenta Y Combinatoru (YC) se zaměřením na rozšiřování investiční firmy a umožnění jejího dlouhodobého růstu. V roce 2019 Altman přešel z funkce prezidenta Y Combinatoru do méně praktické role předsedy správní rady.
            </p>
            <h3>
            Reddit (2014)
            </h3>
            <p>
            Altman byl v roce 2014 osm dní generálním ředitelem Redditu poté, co odstoupil generální ředitel Yishan Wong. Dne 10. července 2015 oznámil návrat Steva Huffmana na pozici generálního ředitele.
            </p>
            <h3>
            OpenAI (2015-současnost)
            </h3>
            <p>
            V roce 2015 Altman spoluzaložil neziskovou společnost OpenAI, která se zabývá výzkumem a nasazením umělé inteligence, jejímž posláním je „zajistit, aby umělá inteligence - vysoce autonomní systémy, které překonávají člověka v ekonomicky nejcennější práci - byla přínosem pro celé lidstvo“. Altman, který zastává funkci generálního ředitele, založil OpenAI společně s Gregem Brockmanem, který zastává funkci technického ředitele, Iljou Sutskeverem, který zastává funkci ředitele výzkumu, Trevorem Blackwellem, Vicki Cheungovou, Andrejem Karpathym, Durkem Kingmou, Johnem Schulmanem, Pamelou Vagatou, Wojciechem Zarembou a Elonem Muskem, který do roku 2018 zastával spolu s Altmanem funkci spolupředsedy. Altman, Musk a Brockman spolu s Reidem Hoffmanem, Jessicou Livingstonovou, Peterem Thielem, společnostmi Amazon Web Services (AWS), Infosys, Microsoft a YC Research přislíbili na financování OpenAI ve výši 1 miliardy dolarů.
            </p>
            <h2>
            Uznání
            </h2>
            <p>
            Altman byl v roce 2023 časopisem Time jmenován jedním ze 100 nejvlivnějších lidí na světě, v roce 2008 časopisem Businessweek jedním z „nejlepších mladých podnikatelů v oblasti technologií“ a v roce 2015 časopisem Forbes nejlepším investorem mladším 30 let.
            </p>
            <h2>
            Zdroje
            </h2>
            <ul>
                <li><a href="https://cs.wikipedia.org/wiki/Sam_Altman">Wikipedie</a></li>
            </ul>
            <footer>
                <p>&copy; 2023</p>
            </footer>
    </body>
</html>